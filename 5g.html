<!DOCTYPE html>
<html>
<head>
<title>Interventi per lo sviluppo delle reti 5G</title>
<style>
a:hover {
  color: white;
  text-decoration: underline
}
</style>
</head>
<body style="background-color:LightCyan;">
<h1>Interventi per lo sviluppo delle reti 5G</h1>
<h2>Definizione e caratteristiche generali</h2>
<p>Il termine 5G si riferisce alle tecnologie e agli standard di nuova generazione impiegati per la comunicazione mobile. Tale “quinta generazione”, che segue le precedenti 2G, 3G e 4G, è quindi la tecnologia di connessione che utilizzeranno i moderni smartphone, ma anche e soprattutto i tanti di oggetti connessi ad Internet (IoT, Internet of things), destinati a essere sempre più numerosi e diversificati (elettrodomestici, auto, semafori, lampioni, orologi). Una delle caratteristiche principali di questa rete è, infatti, proprio quella di permettere molte più connessioni in contemporanea (circa 1.000.000 di dispositivi connessi per km², contro i 1000-10.000 del suo predecessore), con una velocità di trasmissione dei dati non inferiore al Gigabit al secondo, con picchi teorici anche 20 volte superiori, e tempi di risposta (latenza) ridotti nell’ordine di 1-10 millisecondi, sostanzialmente impercettibili. Simili prestazioni sono rese possibili da uno sfruttamento più efficiente della banda, una copertura di rete più capillare e nuove tecniche di trasmissione legate all’utilizzo di antenne funzionanti a frequenze ridotte e solo quando sollecitate dal device, con un consumo di energia notevolmente ridimensionato specialmente per l’hardware dei dispositivi connessi (90% in meno per ogni bit trasmesso rispetto al 4G).</p>
<h2>La nuova rete in Italia e pericoli del 5G</h2>
<p>In Italia le prime sperimentazioni sono state avviate nel giugno 2019, con circa 2 miliardi di euro di investimenti già stanziati dai principali principali operatori telefonici attivi nel Paese (Vodafone, Tim, Iliad, Wind-Tre ). Ad essere coinvolte sono state grandi città come Roma, Milano, Bologna, Torino e Napoli (anche al fine di valutare l’affidabilità della rete in contesti ad alto traffico di dati), sebbene per il 2021 Vodafone abbia promesso di estendere la copertura includendo alcuni centri urbani secondari. Negli ultimi mesi, però, sempre più spesso l’argomento del 5G è stato associato alle polemiche sui presunti rischi per la salute che hanno finito per saldarsi alle preoccupazioni relative alla diffusione della pandemia da Covid-19. Dopo sette anni di studi, l’ente terzo International Commission on Non‐ionizing Radiation Protection (ICNIRP), riconosciuto dall’Organizzazione Mondiale per la Sanità, ha aggiornato le proprie linee guida per la protezione dalle onde elettromagnetiche (EMF), stabilendo nuove e più caute linee guida rispetto alle precedenti del 1998, comunque ancora adeguate per il 5G. Lo studio si basa sull’analisi di report scientifici condotti dall’Organizzazione Mondiale della Sanità, Commissione Europea e team di scienziati. Per l'associazione GSMA, ente rappresentante i produttori del settore mobile, l’esposizione totale derivante da tutti i segnali 5G resta simile a quella delle reti mobili esistenti e ben al di sotto delle soglie di sicurezza internazionali appena aggiornate da ICNIRP. Un’altra argomentazione  a favore del 5G consiste nel fatto che molte aziende stanno implementando il 5G sfruttando le medesime frequenze (sub-6 GHz, segnali con frequenze al di sotto della soglia dei 6 Gigahertz) e gran parte delle infrastrutture di rete impiegate da decennii per il 4G, di cui il nuovo network rappresenta di fatto un’evoluzione.Il 5G però può funzionare anche attraverso le frequenze di banda mmWave ed è questo l'aspetto sul quale, nella maggior parte dei casi, si chiede un approfondimento, pur restando segnali non ionizzanti in quanto rientranti nelle onde radio, troppo deboli per alterare la struttura di atomi o molecole.
Ciononostante, tra il 2019 ed il 2020 le amministrazioni comunali hanno emanato 450 ordinanze contro la diffusione delle reti di quinta generazione, a fronte di almeno 5.145 domande (il 23,7% in Lombardia e una su dieci la sola provincia di Milano) per installare antenne di nuova generazione, di cui oltre 1700 affidate ad Iliad, che hanno ricevuto parere favorevole dalle Agenzie regionali per la protezione dell’ambiente (Arpa) nel corso dell’iter autorizzativo in capo ai Comuni, i quali talvolta adottano misure ingiustificatamente ostative verso le nuove infrastrutture, anche in assenza di concreti rischi ambientali o antropologici. Ciò rischia di compromettere sensibilmente la capacità di diffusione e penetrazione delle nuove tecnologie 5G nel Paese, mettendo altresì a repentaglio il terzo posto che la Commissione ha assegnato al Belpaese in merito al grado di preparazione delle reti di quinta generazione nel suo Indice di digitalizzazione dell’economia e della società 2020. L’ascesa del 5G è inoltre fortemente caldeggiata dalla Commissione Europea, che dal 2016 ribadisce l’esigenza per gli Stati dell’Ue di assegnare alle telecomunicazioni di quinta generazione lo spettro di frequenza dei 700 MHz, il più efficiente in termini di copertura e potenza del segnale, che verrebbe assicurata anche nelle aree rurali e negli spazi chiusi. In Italia tale processo sta richiedendo tempi applicativi necessariamente prolungati, dal momento che attualmente tali frequenze sono destinate ai segnali televisivi, il cui trasferimento su altre bande non sarà ultimato prima del 2022 (con una proroga di 2 anni dalla scadenza originaria), con ovvie ripercussioni sull’avanzamento dei progetti, complice anche la folta burocrazia.</p>
<h2>Il 5G in Europa</h2>
<p>Progressi significativi sono stati fatti anche all’estero: negli Stati Uniti è già attivo un servizio di rete 5G che ha raggiunto velocità di picco di 1,8 Gbps nei dintorni di Chicago e alcune altre località, mentre assai più deludenti sono state le prestazioni della banda a Londra, dove si sono registrate velocità comprese tra i 200 ed i 550 Mbit/s, superiori al 4G ma molto distanti dal potenziale teorico promesso. Mosca si sta adoperando per dotarsi di una banda mmWave e similmente sta procedendo Vodafone Spagna, con la realizzazione di una prima infrastruttura di rete in 15 città iberiche tra cui Madrid, Valencia e Barcellona.</p>
<h2>Rischi informatici e cybersicurezza</h2>
<p>Agli innegabili vantaggi di una rete più potente, estesa ed affidabile si sommano i timori di molti Paesi occidentali che le nuove infrastrutture, la cui implementazione spesso è affidata a case produttrici cinesi come Huawei o Zte, possano essere sfruttate dal governo di Pechino per entrare in possesso di informazioni sensibili attraverso apposite falle del sistema: di ciò è consapevole la Commissione Europea, che il 9 ottobre 2019 ha pubblicato una "relazione sulla valutazione coordinata a livello di UE dei rischi per la cibersicurezza delle reti di quinta generazione (5G)", in cui vengono esaminate le principali criticità della nuova tecnologia. In base alle osservazioni effettuate il gruppo di cooperazione potrà varare opportune norme di prevenzione contro i rischi nella cybersicurezza individuati nelle singole Nazioni come nell’Unione.
In ogni caso, il 5G accessibile è sempre più un concetto vicino alla realtà, con benefici per le aziende ormai alquanto evidenti in termini di efficienza della connettività e velocità di trasmissione dei dati: al netto delle polemiche, poter usufruire di connessioni più stabili e rapide non potrà che essere un vantaggio per tutti, basti pensare alla sempre più marcata digitalizzazione della pubblica amministrazione e del mondo del lavoro, assieme alle possibili implicazioni in ambito sanitario, gestionale, urbanistico e nelle telecomunicazioni.</p>
<h2>La vita nell'era 5G</h2>
<p>L’impatto concreto del 5G nella vita di tutti i giorni riguarderà:
<ul>
<li>Maggiore velocità di download e upload</li>
<li>Streaming più fluido di contenuti online</li>
<li>Videochiamate e chiamate via internet di migliore qualità</li>
<li>Connessioni dati più affidabili</li>
<li>Un maggior numero di dispositivi IoT connessi</li>
<li>Diffusione di tecnologie avanzate e innovazioni tra cui le auto a guida autonoma e le smart city</li>
<li>Chiamate vocali di qualità maggiore</li>
<li>Prestazioni sanitarie da remoto</li>
<li>Interventi di salvataggio o perlustrazione da remoto in contesti critici</li>
</ul>
<h3>Videochiamate in alta qualità</h3>
<p>L'alta definizione della voce non era una priorità per la progettazione delle reti 3G e 4G, ma con la nuova rete saranno possibili chiamate vocali e videochiamate dove la qualità della voce sarà migliore, più nitida e molto più realistica.
Inoltre la tecnologia chiamata Voce tramite 5G (Vo5G) sembra sarà parte dei vari servizi 5G insieme alle videochiamate, alla telepresenza, alla realtà aumentata (AR) e alla realtà virtuale (VR).</p>
<h3>Streaming in 8K</h3>
<p>Al giorno d’oggi ci sono pochi fornitori che propongono contenuti in streaming in 4K, e i clienti si affidano a linee in fibra o VDSL. Con le reti 5G, però, sarebbe potenzialmente possibile arrivare fino alla risoluzione 8K. E senza dover aspettare a lungo per il buffering.È un esempio piuttosto ovvio di come la velocità del 5G possa fare la differenza: la possibilità di trasferire più dati in meno tempo, significa poter trasmettere con maggiore risoluzione senza notare differenze nel tempo di caricamento o nella fluidità. Naturalmente, non sono ancora presenti sul mercato smartphone o televisori che possano sfruttare questa possibilità, ma presto arriveranno grandi proposte. Huawei, per esempio, sta lavorando a un televisore 8K con connessione 5G.</p>
<h3>Platooning</h3>
<p>Con il termine platooning ci si riferisce alla possibilità che un veicolo connesso faccia da “capofila” e decida la velocità di marcia anche degli altri veicoli connessi. Comprensibilmente, questa idea rende più semplice la diffusione di veicoli a guida autonoma e, secondo gli esperti, potrebbe anche portare a una riduzione dell’emissione di carbonio legata al trasporto di merci su gomma.</p>
<h3>5G e videogiochi</h3>
<p>Come tutte le maggiori innovazioni, il 5G avrà un ruolo anche nel mondo militare. Per esempio potrà essere usato nei sistemi di difesa legati alle armi ipersoniche, nella creazione di basi militari intelligenti, nel caso di dispositivi indossabili che forniscano informazioni sui militari in tempo reale e nell’implementazione di soluzioni di intelligenza artificiale per i velivoli senza pilota oltre all’uso di trasmissioni in 4K.</p>
<h3>5G e smart city</h3>
<p>Secondo gli esperti, il 5G andrà a favorire lo sviluppo delle smart cities. Ad esempio, grazie a questa nuova tecnologia i veicoli potranno essere connessi tra di loro e ricevere informazioni in tempo reale su ingorghi e incidenti. Anche i semafori saranno connessi e potranno venire regolati in tempo reale per consentire un traffico scorrevole. Inoltre i mezzi di soccorso potranno individuare in tempo reale il percorso migliore per giungere sul luogo dell’incidente con un evidente vantaggio per la collettività. In ultimo il 5G potrebbe favorire il risparmio energetico grazie alla maggiore efficienza derivante dall’utilizzo di sensori che spengano l’illuminazione quando una strada o un edificio siano deserti, ad esempio. Il 5G, in questo ambito, è l’infrastruttura che consente a tutti questi sensori di essere connessi e comunicare l’uno con l’altro in tempo reale.</p>
<h3>5G e pronto soccorso</h3>
<p>La possibilità di pilotare da remoto una determinata unità robotica, sfruttando la ridotta latenza e la grande capacità della banda, consentirà agli enti sanitari di fornire prestazioni chirurgiche ad alta precisione ed assistenza a pazienti anche a migliaia di chilometri di distanza dai loro medici e curatori. Inoltre, sarà possibile telecomandare a distanza dei rover impiegati per missioni operative in situazioni critiche e incompatibili con l’intervento umano (radiazioni, incendi, inondazioni, terremoti, spazio cosmico).</p>
<img src="https://www.assoconfam.it/wp-content/uploads/2020/09/5G_principale.jpg" alt="5G" style="width:600px;height:300px">
<p><a href="filiere_produttive.html">Avanti</a></p>
<p><a href="index.html">Torna alla Home</a></p>
</body>
</html>
