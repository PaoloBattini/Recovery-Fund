<!DOCTYPE html>
<html>
<head>
<title>Potenziamento della digitalizzazione del patrimonio culturale</title>
<style>
a:hover {
  color: white;
  text-decoration: underline
}
</style>
</head>
<body style="background-color:LightCyan;">
<h1>Potenziamento della digitalizzazione del patrimonio culturale</h1>
<h2 align="center">TOPICS</h2>
<ol><h3>
<li><a href="#primo">Il diritto di accesso ad Internet come rivoluzione profonda per uno sviluppo culturale, sociale, giuridico ed economico</a></li>
<li><a href="#secondo">L’accesso ad Internet e il diritto “alla cultura”: una strategia di crescita culturale, sociale ed economica</a></li>
<li><a href="#terzo">Conservazione, valorizzazione e fruizione del patrimonio culturale: la strada della digitalizzazione</a></li>
<li><a href="#quarto">La digitalizzazione del patrimonio culturale e la pubblica fruizione garantita dall’accessibilità ad Internet</a></li>
<li><a href="#quinto">La digitalizzazione come conservazione del bene culturale</a></li>
<li><a href="#sesto">Il problema italiano</a></li>
<li><a href="#settimo">Quanti i musei digitalizzati</a></li>
<li><a href="#ottavo">Tecniche di digitalizzazione avanzate</a></li>
<li><a href="#nono">Dagli allestimenti museali al web</a></li>
</ol></h3>
<br>
<h2><a name="primo">Il diritto di accesso ad Internet come rivoluzione profonda per uno sviluppo culturale, sociale, giuridico ed economico</a></h2>
<p>Il massiccio utilizzo delle nuove tecnologie e dell’accesso ad Internet, nel periodo della pandemia generata dalla diffusione del Covid-19, ha intensificato una questione essenziale, che le nuove tecnologie incrementano le possibilità di accesso al patrimonio culturale, non solo in termini quantitativi perché il numero dei soggetti che accedono ad Internet è su scala globale, ma anche in termini di facilitazione dell’accesso alle opere d’arti. La valorizzazione è diretta soprattutto alla fruizione del bene culturale, e il collegamento logico tra fruizione e valorizzazione è stato recepito successivamente dal legislatore nel Codice dei beni culturali e del paesaggio. Nell’articolo 6 del decreto legislativo n. 42 del 2004 si legge che la valorizzazione è l’insieme delle attività promozionali della conoscenza del patrimonio culturale attraverso l’utilizzazione e la fruizione pubblica dello stesso. Le nuove tecnologie facilitano la strumentalità reciproca tra fruizione e valorizzazione del patrimonio culturale, attraverso la diffusione in rete di immagini di opere d’arte o riproduzioni delle stesse. La fruizione del bene culturale è potenzialmente a disposizione di un numero infinito di individui che possono accedere ad Internet. Si riconosce alla digitalizzazione il ruolo di una nuova forma di tutela e valorizzazione dei beni culturali, la cui fruibilità da parte del pubblico si espande verso nuovi orizzonti illimitati. Gli utenti del web in qualsiasi momento e in qualsiasi posto si trovino, possono accedere al patrimonio culturale mondiale visualizzando, pubblicando e condividendo immagini di opere d’arte e monumenti, nonché visitando i musei virtuali.</p>
<h2><a name="secondo">L’accesso ad Internet e il diritto “alla cultura”: una strategia di crescita culturale, sociale ed economica</a></h2>
<p>L’importanza che ha assunto la tematica della digitalizzazione e dell’accessibilità in rete ai materiali culturali ha attirato le istituzioni comunitarie che già con l’Agenda digitale Italiana e l’ambiziosa previsione dell’attuazione del progetto “Europeana “ovvero la biblioteca-archivio e museo digitale d’Europa, inaugurata il 20 novembre 2008, e proseguita con i lavori di Horizon 2020, ha definito tra gli obiettivi della ottimizzazione delle tecnologie dell’informazione, la crescita economica di cui la digitalizzazione e la conservazione del patrimonio culturale europeo rappresentano uno dei principali ambiti d’azione. Nella raccomandazione della Commissione europea del 27 ottobre 2011 sulla digitalizzazione e l’accessibilità in rete dei materiali culturali e sulla conservazione digitale”, si legge che il settore creativo ha raggiunto il 3% del PIL dell’UE, corrispondente al 3% dell’occupazione. Di conseguenza la digitalizzazione garantisce un accesso più ampio alle risorse culturali che aprono notevoli opportunità economiche e costituiscono una condizione essenziale per sviluppare ulteriormente le capacità culturali e creative dell’Europa.  Per la Commissione europea, dunque, l’ampio accesso e una migliore fruibilità del patrimonio culturale che Internet offre alla popolazione, stimola la creatività dei cittadini a creare arte e cultura. Tale obiettivo dell’Agenda digitale è perseguito tramite la diffusione dei Creative Commons, ovvero tutte quelle istituzioni culturali che mettono in rete le immagini digitali delle proprie collezioni, emettendo licenze gratuite, con autorizzazioni a tempo indeterminato e a vocazione internazionale, di modo che l’utente possa accedervi, riprodurre e condividere immagini del materiale culturale ivi raccolto. Il Covid ha accelerato questo processo di digitalizzazione del patrimonio culturale, facendo si che tutte le istituzioni potessero mettere online il proprio patrimonio culturale, tuttavia questo ha portato ad escludere tutta quella fetta della popolazione che per motivi economici o mancanza di strumenti adeguati, non può permettersi  l’accesso ad internet, e tutta la popolazione anziana ne è inclusa. Questo fenomeno è conosciuto con il nome di <i>digital divide</i>.</p>
<h2><a name="terzo">Conservazione, valorizzazione e fruizione del patrimonio culturale: la strada della digitalizzazione</a></h2>
<p>Il Covid-19 ha contribuito a far capire l’importanza dell’accesso ad internet, e che la fruibilità del patrimonio culturale è un elemento indefettibile per lo sviluppo della popolazione, ed è obiettivo delle istituzioni di intervenire per tale diffusione. L’articolo 9 della Costituzione, è infatti posto tra i  “Principi Fondamentali” dell’ordinamento costituzionale italiano,  ed esso dispone che: “è compito della Repubblica tutelare il paesaggio e il patrimonio storico e artistico nazionale e promuovere lo sviluppo della cultura e della ricerca scientifica”. La tutela del patrimonio culturale risiede nella consapevolezza che esso è il prodotto dell'esercizio dei diritti e delle libertà  fondamentali, in quanto definito “diritto alla cultura”. La tutela dell’accesso ad internet è possibile anche ricavarla nel combinato degli articoli 2,3,15 e 21 della Costituzione, perché Internet è uno dei mezzi attraverso il quale è possibile esprimere la personalità dell’individuo, sia come singolo, sia all’interno di formazioni sociali, nonché uno strumento che permette di esercitare le altre libertà sancite costituzionalmente, come la libertà di manifestazione del pensiero e la libertà di comunicazione e di informazione, che realizzano le basi di una società democratica che trova la chiave di volta nel principio democratico sancito nell’articolo 1. Dunque, la capacità di Internet e della libertà informatica assumono «una nozione squisitamente costituzionalistica di libertà».</p>
<img src="https://1890056479.rsc.cdn77.org/rivista/immagini/2020/fn/museo-digitale-h.jpg" alt="Musei e digitale" style="width:400px;height:300px;">
<h2><a name="quarto">La digitalizzazione del patrimonio culturale e la pubblica fruizione garantita dall’accessibilità ad Internet</a></h2>
<p>Per far si che la tutela del diritto “alla cultura” si concretizzi, è necessario che tutti gli enti pubblici riconoscano l’importanza della digitalizzazione del patrimonio culturale e ne favoriscano l’eccesso tramite internet. L’attività prodromica alla tutela è dunque l’individuazione dei beni culturali, che passa oramai e necessariamente da forme di catalogazione digitale. Del resto già la Corte costituzionale sempre nella sentenza n. 9 del 2004 aveva evidenziato che «è significativo che la prima attività in cui si sostanzia la tutela è quella del riconoscere il bene culturale come tale. La valorizzazione è diretta soprattutto alla fruizione del bene culturale, sicché anche il miglioramento dello stato di conservazione attiene a quest’ultima nei luoghi in cui avviene la fruizione ai modi di questo». Durante la pandemia la fruizione del patrimonio culturale ha subito un impennata, ma tutti i cittadini durante il periodo di reclusione forzata hanno potuto accedere ai musei online come la Galleria degli Uffizi di Firenze potendo usufruire di tours virtuali e visionare le opere conosciute in tutto il mondo. Dall’altra parte ha anche permesso ai cittadini di conoscere opere che erano sconosciute da allora, tramite le piattaforme web. Un esempio è il Polo Biblio Museale di Brindisi che ha digitalizzato cartoline d’epoca conservate negli archivi durante il periodo della pandemia facendo così scoprire le ricchezze insite in un'istituzione culturale di una piccola provincia meridionale poco conosciuta.</p>
<h2><a name="quinto">La digitalizzazione come conservazione del bene culturale</a></h2>
<p>Bisogna considerare che tanti sono i luoghi di cultura  rischio, basta pensare all’incendio del Museo Nazionale di Rio del Brasile avvenuto il 2 Settembre 2018 in cui sono andati distrutti la maggior parte dei 20 milioni di oggetti del museo, o all’incendio della cattedrale di Notre Dame di Parigi. Nessun luogo di cultura o altre opere d’arte esposte sono immuni a un disastro, sia esso naturale o umano,  e la digitalizzazione rappresenta una soluzione perché mantiene una traccia digitale di un oggetto o di un luogo garantendone la sua conservazione. Oggi vi sono tecnologie innovative come fotogrammetria, fotografia ad alta risoluzione o scanner 3D che consentono di “catturare la forma” e ottenere la copia esatta di un oggetto o di un luogo in tre dimensioni. Nel campo della digitalizzazione esistono diverse realtà più o meno specializzate e tutte atte a garantire la salvaguardia del patrimonio prima che venga distrutto o anche parzialmente rovinato. Alcune di queste sono più specializzate nella ricostruzione di siti in via di estinzione, altre invece dove la digitalizzazione è vista come una prevenzione contro il deterioramento e conservazione delle opere d’arte. L’esposizione della versione digitale dell’oggetto d’arte consentirebbe quindi la conservazione del lavoro reale al fine di salvarne la memoria, inoltre porterebbe ad enormi vantaggi come: 
<ul>
<li>consultare il materiale di archivi, biblioteche, mappe del rischio archeologico, cineteche e banche dati in genere, integralmente da remoto;</li>
<li>conservare immagini digitali e ricostruzioni virtuali del patrimonio a rischio degrado o distruzione per preservarlo e studiarlo anche in futuro;</li>
<li>mettere in rete beni, collezioni e luoghi della cultura per sviluppare nuovi percorsi e itinerari e soddisfare così un ventaglio eterogeneo di bisogni inerenti il turismo culturale;</li>
<li>rendere il fruitore parte attiva, creatore esso stesso di contenuti;</li>
<li>visitare in anteprima Musei e aree archeologiche anche da casa, mediante restituzioni che assicurino all’utente esperienze virtuali comparabili, per quantità e qualità delle informazioni acquisite, con quelle realmente vissute.</li>
</ul></p>
<h2><a name="sesto">Il problema italiano</a></h2>
<p>Negli ultimi dieni anni il Ministero ha investito ingenti somme in progetti di digitalizzazione, nel tentativo di far decollare il settore: possiamo menzionare ad esempio gli oltre 45 milioni spesi tra 2007 e 2014 per Italia.it, poi nel 2019 era previsto di stanziare 70 milioni per progetti di “digitalizzazione”. La “digitalizzazione” occupa anche lo spazio più importante tra i progetti proposti dal MIBACT (Ministero della cultura) per il Recovery Fund, con 2,5 miliardi di euro di spesa prevista. Nel nostro Paese, con una certa latenza di alcuni anni, sono stati presi dei provvedimenti Ministeriali atti a rendere programmatiche queste direttive.  Ma nel frattempo, in nome di questa “rivoluzione”, già decine di milioni di euro erano stati spesi, basta pensare al portale “Italia.it”, costato circa 60 milioni di euro tra 2007 e 2014, e il cui utilizzo e beneficio è stato nullo. Solo nel 2017 IL MIBACT ha pubblicato il DM (Decreto del Ministro) del 23 gennaio 2017 con cui ha affidato all’istituto centrale per il catalogo e la documentazione (ICCD) il coordinamento e la promozione dei programmi di digitalizzazione del Ministero per i beni e le attività culturali, attraverso il Piano nazionale di digitalizzazione del patrimonio culturale. Il Piano nazionale di digitalizzazione, come è possibile leggere sul sito, costituisce la cornice di riferimento per le politiche e le strategie di digitalizzazione che i diversi Istituti del MIBAC attueranno nell’ambito delle proprie attività. L’obiettivo è di rendere le azioni sinergiche e di massimizzare i risultati per rispondere alle esigenze di ogni interlocutore e accrescere così l’efficacia delle politiche di valorizzazione del patrimonio culturale sul web. Nel 2019 la Direzione Generale Musei ha pubblicato il Piano Triennale per la Digitalizzazione e l’Innovazione dei Musei, sollecitato ancora una volta dalla comunità europea, ma questi provvedimenti non sono serviti ad attuare un cambiamento, bensì hanno fornito delle linee guida piuttosto teoriche, e per ora molto lontane dalla realtà di musei, archivi e biblioteche italiani. Gli strumenti informatici su cui può contare il personale del Ministero continuano ad essere a dir poco obsoleti. Se si vuole attuare una politica di digitalizzazione per un Istituto culturale è necessario preventivamente studiare la collezione e pianificare la campagna da intraprendere sulla base delle caratteristiche specifiche del caso, in ottemperanza alle direttive internazionali. Solo in questo modo è possibile creare un archivio digitale commisurato alle esigenze reali della collezione, evitando sprechi di risorse economiche e di tempo: per esempio non ha senso parlare di digitalizzazione per raccolte non ancora inventariate o catalogate, ma può avere molto senso parlare di innovazione anche nelle modalità di catalogazione, che coniughi la digitalizzazione alla raccolta ad esempio di metadati. È difficile che avvenga un cambiamento simile se un museo non possiede in sé le competenze e le risorse umane per compiere questo passo in avanti. Il problema è strutturale: il personale assunto regolarmente nei musei e nelle biblioteche è fortemente sotto organico, e non può da solo far fronte ad un’ondata di cambiamenti così importante. Inoltre servono competenze specifiche per far sì che gli investimenti non si disperdano nel giro di poco tempo, vanificando ogni tentativo di allineamento agli standard europei di settore. Il problema è che l’Italia continua a rispondere con provvedimenti che restano sulla carta e costosi provvedimenti spot, poi arrivano i fondi del Recovery Fund e l’investimento maggiore è nell’esternalizzazione di tutti quei servizi che dovevano rappresentare una rivoluzione interna al settore, e la rivoluzione, chiaramente, non arriva. Gli ingenti investimenti nel settore della cultura che si aspettano anche in un’ottica di rivoluzione digitale, devono avere carattere strutturale, portando a internalizzare i processi di creazione di contenuti digitali per il web, di acquisizione di immagini digitali per la catalogazione e lo studio, di creazione di database open access, di raccolta e analisi di big data, e dunque solo in un secondo momento alla creazione eventuale di nuovi istituti come la “digital library” o di nuovi portali web. Il rischio che corriamo è invece quello di effettuare nuovamente un salto nel vuoto, un investimento a perdere, se prima di spendere il Ministero non metterà in campo una politica di assunzione che punti anche sulle nuove competenze legate al mondo del digitale.</p>
<h2><a name="settimo">Quanti i musei digitalizzati</a></h2>
<p>Riportando in versione parziale il Report Annuale dell'ISTAT, in Italia solo un museo su dieci (10,4%) ha effettuato la catalogazione digitale del patrimonio posseduto. Di questi, circa un terzo (37,4%) ha già completato il processo di digitalizzazione, due terzi hanno avviato le attività di digitalizzazione ma hanno coperto circa il 50% dei beni e delle collezioni disponibili. L’utilizzo da parte dei musei italiani di tecnologie interattive e strumenti digitali che consentono di arricchire l’esperienza di visita e l’engagement del pubblico appare ancora limitato: solo la metà delle strutture censite (44,7%) mette a disposizione almeno un dispositivo tra smartphone, tablet, touch screen, supporti alla visita come sale video multimediali, tecnologia QR Code e percorsi di realtà aumentata. Tuttavia, la pendemia ha anche fornito una strada indicativa verso la digitalizzazione rendendo concrete piccole realtà. Un esempio è il Parco archeologico Paestum, il quale è online l’intero patrimonio tramite il sistema digitale di catalogazione, gestione e studio, sviluppato in collaborazione con “Visivalab”, una società specializzata in soluzioni tecnologiche che ha già collaborato con il Parco archeologico, sviluppando l’app gratuita Paestum. Il nuovo catalogo digitale, “Sistema Hera Paestum”, è un sistema integrato GIS (Geographic Information System) dove è possibile consultare le informazioni di catalogo, i documenti di archivio, il patrimonio monumentale e i dossier di progettazione. Il sistema permette di ricreare in ambiente digitale il legame contestuale dei reperti archeologici con i luoghi del loro rinvenimento, con le indagini che li hanno portati alla luce e la loro documentazione. Un altro esempio è il sito Unesco di Andria a Barletta,il quale è diventato un Holomuseum: un progetto basato su tecnologie Microsoft di Cloud Computing, Intelligenza artificiale e Realtà mista, che da una parte potenzia l’esperienza della visita reale e dall’altra consente di entrare nel castello da qualunque parte del mondo. Nel primo caso, offrendo la possibilità d’integrare il percorso con livelli informativi ed esperienziali aggiuntivi rispetto a quelli dell’allestimento fisico. Quando si potrà ri-accedere al museo, tutta una serie di contenuti in realtà aumentata potranno arricchire l’esperienza di visita: si va da una guida d’eccezione, l’avatar 3D di Federico II di Svevia che accompagnerà il turista illustrando le diverse tappe della mostra, alla visualizzazione di contenuti multimediali e materiali audiovisivi sulla storia di Castel del Monte, a interviste a critici d’arte, fino all’interazione con modelli digitali 3D per approfondire alcuni temi ed elementi della struttura architettonica del castello, come il portale principale lapideo, i camini, la tecnica di copertura a volta degli ambienti trapezoidali e le decorazioni scultoree delle sale.</p>
<h2><a name="ottavo">Tecniche di digitalizzazione avanzate</a></h2>
<p>Tecniche di digitalizzazione di contenuti, allestimento di piattaforme di dati, pratiche di simulazione, animazione e ricostruzione tridimensionale, progettazione di interfacce “friendly”, predisposizione di logiche di apprendimento partecipative e coinvolgenti, più in generale modalità multimediali di accesso alle informazioni, hanno ridefinito spazi e tempi sia della trasmissione sia della fruizione della conoscenza. Non c’è dubbio su quanto oggi i nuovi “media” siano i protagonisti di uno “spostamento” verso rinnovati modelli di comunicazione della conoscenza che mirano ad una estensione, sotto molteplici aspetti, e secondo forme sempre più rapide e immediate, dell’offerta culturale. Si tratta di un linguaggio che tende ad enfatizzare gli aspetti percettivi del nostro comprendere definendo azione comunicative attuate attraverso immagini che mirano ad agevolare la comprensione, a chiarire aspetti di complessità, a presentare concetti in modo più chiaro e coinciso che rendono più esplicite e fruibili le informazioni. Una comunicazione visiva realizzata con un’attenzione verso gli obiettivi degli utenti, portatrice di una certa capacità di persuasione è conseguentemente in grado di stabilire ulteriori modalità per informare e educare. La digitalizzazione di contenuti è il fondamento posto alla base di tali nuove pratiche. Per mezzo di tale primaria operazione è possibile poi restituire attraverso varie forme di simulazione, “prodotti” adatti a molteplici usi miranti ad obiettivi di combinazioni diversificate di contenuti complessi resi facilmente accessibili grazie ad applicazioni caratterizzati da fluidità e contaminazione. Se si guarda, poi, al sistema di compiti e ruoli assunti nei processi di trasmissione della conoscenza, una posizione di crescente responsabilità risulta oggi essere consegnata a contesti di ricerca applicata di ambiti istituzionali e professionali. Nuovi sforzi di ricerca nei diversi settori si sono affermati sui più svariati fronti, in particolare nella tridimensionalità e nella virtualità, i quali sono le caratteristiche chiave della nuova tendenza. La volontà di concretizzazione di tali modalità di comunicazione della conoscenza, ha determinato, un radicale rinnovamento anche nella progettazione dei sistemi di dialogo con le applicazioni digitali individuando approcci che tengono conto delle abitudini e dei modelli mentali degli utenti e in modo tale da realizzare sistemi sempre più “vicini” e facili da utilizzare. Potendo offrire strumenti facili all’uso, in grado di permettere a chiunque l’accesso a forme di conoscenza, si può forse azzardare a dire che tali sviluppi tecnologici stanno svolgendo una nuova forma di “democratizzazione” del sapere.</p>
<img src="http://www.ilgiornaledellefondazioni.com/content/il-senso-dei-musei-il-digitale" alt="Tecniche di digitalizzazione" style="width:400px;height:300px;">
<h2><a name="nono">Dagli allestimenti museali al web</a></h2>
<p>Già da qualche tempo esiti di ricerche nei settori dell’archeologia e dell’architettura, ma anche allestimenti in mostra di collezioni artistiche (pittura, scultura e altro) o di particolari studi storici, stanno affidando a tali modalità tecnologiche la comunicazione e il “racconto” dei loro contenuti culturali. Negli spazi museali è sempre più frequente l’utilizzo di applicazioni digitali che, con lo scopo di ampliare la fruizione delle informazioni, definiscono approcci basati su meccanismi percettivi multisensoriali e di coinvolgimento attivo degli utenti nella esplorazione di contenuti. Opzioni che vanno dall’integrazione del percorso di visita con monitor multi-touch come: strumenti informativi, all’allestimento di consolle di ricostruzioni tridimensionali digitali, di letture o confronti sincronici e diacronici di informazioni o, ancora, di applicazioni per utenti ipovedenti basate su sistemi di fruizioni tattile, individuano uno scenario in grado aumentare l’interesse dei visitatori. Anche nelle applicazioni web, il progressivo sviluppo tecnologico ha portato alla realizzazione di alcune piattaforme con ampliate funzionalità di visualizzazione e navigazione di dati tridimensionali sempre più attente alla qualità percettiva delle immagini e in grado di coinvolgere l’utente sia nello spazio che nel tempo.
Attraverso diverse possibilità di esplorazione di ambienti o scene 3D, ovvero predisposizione di dispositivi panottici o nodi interattivi, il visitatore delle rete può seguire percorsi narrativi prestabiliti (video, audio, testi, ecc.) o lanciare comandi in grado di stabilire itinerari più o meno personalizzati di ricerca di informazioni relative alla scena visualizzata[4]. È evidente che ciò di cui usufruisce l’utente di un museo o della rete è un prodotto “finito” per il “confezionamento” del quale molteplici e diversi- ficate sono state le tecniche utilizzate, le problematiche affrontate e le “fatiche” messe in gioco. Alcuni aspetti tecnico-procedurali possono però definirsi come costitutivi e comuni di tali generi di applicazioni. Il primo fra tutti è relativo all’esigenza di stabilire delle modalità di accesso alle informazioni che siano tanto in funzione dell’utente che della complessità dell’informazione, ovvero della distribuzione e correlazione dei contenuti. Uno (tra i tanti) dei conseguenti aspetti tecnici individuati dal perseguimento di tale obiettivo è, ad esempio, la necessità di ricorrere a formati digitali di tipo “multi-piattaforma” che permettano insieme alla visualizzazione dei dati anche l’aggancio di link ipertestuali o a documenti multimediali consentendo, così, una organizzazione e articolazione strutturata delle informazioni. Dal punto di vista, invece, della progettazione delle interfacce è utile il più delle volte, la predisposizione di doppi accessi ai dati: da un lato l’utente comune, dall’altro l’utente esperto. In particolare nelle piattaforme web, che per la loro sopravvivenza richiedono un periodico aggiornamento, è indispensabile prevedere un accesso destinato esclusivamente a coloro che possono “editare” i dati, ovvero produrli, scambiarli con altri esperti, revisionarli, adeguarli, affinché siano organizzati e visualizzati al meglio dal pubblico della rete. Un altro aspetto menzionabile, e che può dirsi comune ad applicazioni digitali in un museo o nel web, è riconducibile, in particolare, a forme di comunicazione attuate tramite ricostruzione di modelli 3D. Si tratta di procedure di ottimizzazione della visualizzazione legate al “peso” dei file digitali che l’applicazione deve poter gestire. Per poter visualizzare al meglio eventuali dettagli di una scena 3D è fondamentale agire secondo approcci modulari di semplificazione o progressive composizioni di parti del modello. In generale, a partire da restituzioni 3D complesse, le procedure prevedono due possibili strade: un opzione è la creazione di diversificati “modelli derivati” la cui complessità è funzione delle possibilità di utilizzo, quindi delle finalità che includono immagini fisse, animazioni, modelli interattivi, ecc. per le quali vengono predisposti, mentre l’altra opzione è la suddivisione di un modello “master” in componenti più piccole, caricate via via dall’applicazione in modo da permettere un peso singolarmente sostenibile sia in termini di dimensione dei singoli file, sia di traffico di dati nel web.
Tali “espedienti” procedurali consentono quella ricercata agevolazione della fruizione della scena 3D, quindi l’ottimizzazione della visualizzazione, permettendo anche quel grado di flessibilità e adattabilità dei dati a miglioramenti, aggiornamenti ed eventuali richieste nell’applicazione digitale predisposta. Tuttavia, vi sono due problematiche di fondo con le quali devono fare i conti coloro che progettano e sviluppano percorsi di conoscenza in digitale. La prima riguarda i software da utilizzare, o meglio, la loro diffusione se trattasi di programmi proprietari e, quindi, il ricorso o meno a software open-source, siccome le scelte determinano spesso il livello di possibile condivisione e fruizione delle applicazioni progettate. La seconda invece è relativa ai grandi oneri computazionali che si realizzano soprattutto quando, in forme di comunicazione tridimensionale dei dati e delle informazioni, è fondamentale l’accuratezza del dettaglio. Tali questioni non sono affatto secondarie in quanto, aprono ulteriori tematiche di incertezza che vanno dalla possibilità di conservazione e implementazione dei dati, alla stabilità, robustezza e portabilità degli stessi. Ai fini del maggior coinvolgimento e dell’ampliamento della fruizione di contenuti relativi ai beni culturali, che si tratti di allestimenti museali o di piattaforme web, la linea degli sviluppi previsti che già si sta percorrendo, è quella della implementazione delle applicazioni su tecnologia mobile. In una realtà nella quale  tutti sono “connessi” questa scelta può essere vista come una banale tendenza di allineamento ai costumi odierni ma, se anche così fosse, si può altresì leggere come una aspirazione del sapere di “arrivare all’uomo”, di modo che l’utente del museo, così come l’occasionale navigatore del web, sarà sempre più facilitato e abilitato ad avvicinarsi e ad accedere alla conoscenza attraverso il proprio smartphone, sia che stia visitando una mostra, sia ovunque si trovi.</p>
<p><a href="digital_divide.html">Avanti</a></p>
<p><a href="index.html">Torna alla Home</a></p>
</body>
</html>
